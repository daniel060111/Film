<html lang="hu">
<head>
<meta charset="utf-8" />
<link rel="stylesheet" href="Athena.CSS" />
 <title>Athena</title>
</head>
<body>
<div style="text-align:center"><h1>Athena</h1></div>
<h2><b>Bevezető</b></h2>
<p>
        <ul>
            <li>A lehető legnagyobb vászonért és legöblösebb mélynyomós hangrendszerért kiált az Athena, de ezek nélkül is érdemes azonnal előkeresni a Netflix katalógusából Romain Gavras friss filmjét, mert a provokatív klipjeiről elhíresült francia rendező olyan apokaliptikus bombát robbantott, amely vizuális hatáskeltésben kenterbe veri az összes idei hollywoodi blockbustert.</li>
		</ul>
<ul>
<li>Na hát így kell elkezdeni egy filmet. Az Athena nem szarozik, egy rendőrségi sajtótájékoztató kellős közepén megindít egy zavargást, amely pillanatok alatt a rendőrőrs kifosztásáig és feldúlásáig eszkalálódik. Az ok: meghalt egy fiatal srác a címbeli nevet viselő francia, főleg arabok lakta külvárosi lakótelepen, és minden bizonyíték arra mutat, hogy rendőri brutalitás áldozata lett. A lakótelep pedig fellázad. A puskaporos hordó lélegzetelállító, egysnittes felvételben robban fel, és oké, hogy azért láttunk már bőven szédületes koreográfiával megvalósított, látványos hosszú snitteket, de amikor a zsákmányukat hazavivő lázadók a lopott rendőri furgonból lobogtatják a trikolór zászlót, miközben motoros társaik két keréken túráztatva száguldoznak mellettük, ott világossá válik, hogy ez nem hétköznapi film.
</li>
        </ul>
    </p>
<h3><b>Athena bemutatása</b></h3>
<p>
	<ul>
		<li>Az Athena sem a dokumentarista realizmus jegyében készült. Hiperstilizált, mindent az arcba tol, operai, mitikus síkra emeli a lakótelepi fiatalok és a rendőrök összecsapását. Alig akad olyan jelenete, amit ne állíthatnánk meg egy pillanatra a távirányítóval, hogy „várj, ezt most hogyan csinálták?”, miközben eszünkben sincs megállni, mert ez a film egyre csak húz előre, egyre csak fokozza a feszültséget, a grandiozitást. Nehéz kitartani ezt a felfokozottságot, hogy ne váljunk egy idő után érzéketlenné, de Gavras jó érzékkel adagolja a karakterábrázoló, rövid párbeszédes pihenőket, és másfél órán át még pont teljes lángon fűtheti a bombasztikusságot.
		</li>
			</ul>
			<ul>
			<li>Mert a film tényleg olyan, mint egy görög sorstragédia vagy eposz modern korba átültetve. A hömpölygő kísérőzenében is görögül énekel a kórus, de ha ez nem is tűnik fel, egy ponton – leginkább, amikor a tömegoszlató rendőralakulat összezárt pajzsos alakzatban megindul a várfal, akarom mondani, a lakótelep falai felé, hogy létrákon megmássza – egész biztosan eszünkbe fog jutni, hogy ha az Iliász igazán lehengerlő filmes feldolgozására vágyunk, ide kell fordulnunk, nem pedig a Brad Pitt-es Trójához. A karakterdrámát meg szophoklészi receptre írták: a meggyilkolt fiatal három fivére három világosan körülhatárolt, ellentétes álláspontot képvisel (a békéltető, a lázadó, az önző), konfliktusuk morális elvek mentén járja körbe a törvényesség, a rend és a káosz, a jogos bosszú és a rombolás határait, ütközőpontjait.
			</li>
			</ul>
			<ul>
			<li>Mert a film tényleg olyan, mint egy görög sorstragédia vagy eposz modern korba átültetve. A hömpölygő kísérőzenében is görögül énekel a kórus, de ha ez nem is tűnik fel, egy ponton – leginkább, amikor a tömegoszlató rendőralakulat összezárt pajzsos alakzatban megindul a várfal, akarom mondani, a lakótelep falai felé, hogy létrákon megmássza – egész biztosan eszünkbe fog jutni, hogy ha az Iliász igazán lehengerlő filmes feldolgozására vágyunk, ide kell fordulnunk, nem pedig a Brad Pitt-es Trójához. A karakterdrámát meg szophoklészi receptre írták: a meggyilkolt fiatal három fivére három világosan körülhatárolt, ellentétes álláspontot képvisel (a békéltető, a lázadó, az önző), konfliktusuk morális elvek mentén járja körbe a törvényesség, a rend és a káosz, a jogos bosszú és a rombolás határait, ütközőpontjait.
			</li>
			</ul>

<h4><b>Athena csapat</b></h4>
<img src="https://www1.wdr.de/radio/cosmo/magazin/netzwelt/athena-162~_v-gseapremiumxl.jpg"  />
</body>
</html>
